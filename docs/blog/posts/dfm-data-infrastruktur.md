--
draft: false
date: 2024-07-04
---

# Infrastruktur


## DeiC Interactive HPC
Alle kilde- og rådata lagres på DeiC Interactive HPC (i daglig tale UCloud)[FODNOTE: https://cloud.sdu.dk), som er en national forskningsinfrastruktur, supercomputer og datacenter placeret på SDU eScience Center og drevet af et konsortium bestående af Aalborg Universitet, Aarhus Universitet og Syddansk Universitet. Anlægget er designet til at lagre og behandle følsomme data i overensstemmelse med databeskyttelsesforordningen (GDPR) og databeskyttelsesloven og har et højt niveau af datasikkerhed. Det er derfor muligt for DFM at tegne databehandlingsaftaler med anlægget og derved benytte det til behandling af både fortrolige og følsomme data.

## ISO / UIEC 27001:2012 certificeret
Anlægget følger de højeste standarder for informationssikkerhedsstyring og er ISO/IEC27001:2013 certificeret siden 2020 og denne certificering holdes løbende opdateret (Både compute og storage er i ISO-certifikatets Scope). Anlægget bliver også kontrolleret op imod de omfattende sikkerhedsstandarder fra Center for Internet Security.

Ud over UCloud, vil DFM også anvende andre tilgængelige infrastrukturer til de meget krævende træninger. Et allerede tilgængeligt anlæg er EuroHPC supercomputeren LUMI, som drives af LUMI konsortiet, som Danmark også er en del af.

